\id COL
\ide UTF-8
\h KOKOSAI
\rem   Status:
\rem       Unreleased
\rem       Complete
\rem       Version 1.0
\toc1 Un Utara Otta Aomande Pauros nuye Kambi
\toc2 Kokosai
\toc3 Kok
\mt Kokosai
\mt2 Un Utara Otta Aomande 
\mt3 Pauros nuye Kambi

\c 1
\p 

\v 1 Kamui rengaine an gusu Kiristo Yesa koro Apostoro ne Pauros newa akoro iriwak ne Timoteos anak ne,
\v 2 Korosai kotan ta oshiroma Kiristo oshiketa okai ashkanne utara newa ikipniukesh uiriwak utara orun kambi omande na: chikoro Michi ne Kamui orowa no irenga newa itomo echi gusu anro. 

\p

\v 3 Chi utara anak ne chikoro Utarapa ne Yesu Kiristo koro Michi ne Kamui otta koyaiiraige ki hine ramma echi utara gusu inonno-itak ki na:
\v 4 eeshiri echi otta ek pirika shongo oma son no ambe an itak ani echi nu kando otta echi utara gusu eumashnu wa an aechipachipa ambe gusu,
\v 5 Kiristo Yesu otta echi ki eishokor-i hene, obitta no okai ashkanne utara gusu echi ki omap ambe hene chi nu nisa ruwe ne gusu ne na: 
\v 6 nei ambe poka moshir'ebitta ta okai wa ibehe hetukure hine shipiraspa, aige, nei ambe echi nu wa son no ka un Kamui irenga echi eraman toho wano echi otta ne 
\v 7 yakka korachi ne; echi utara gusu Kiristo koro ikipniukesh aeyaishieiwangere guru ne chikoro omap an tura iki usshiune Epapras orowa no ka echi yaihannokkara korachi ne;
\v 8 shinuma anak, shui, Ramat otta an echi omap ambe un nure nisa ruwe ne. 

\p

\v 9 Tambe gusu, chi utara ne yakka, nei orushpe nu toho orowa no echi utara anak ne obitta no okai ramat oma wayashnu ambe newa eraman-i otta Shinuma koro irenga eramanbe ani echi aeshikno an kuni
\v 10 hene, samata, Utarapa nupetnere kuni kopakeatbe otta echi apkash hine obitta no okai pirika ikip otta ibehe hetukure wa Kamui oma eramanbe otta naa shukup kuni ne okere shomoki no - inonno-itak chi ki wa koramkoro shiriki okai;
\v 11 Shinuma koro nupeki ani kiroro an korachi, nupetne hine obitta no okai yaiyupupu ambe newa ramushiporore ambe gusu, obitta no 
\v 12 okai kiroro ani atumashnure: orowa, pekere otta okai ashkanne utara tura aeikeshkoro kuni an ambe chi 
\v 13 nina kuni ne un kopakeatte Michi otta koyaiiraige ki; Shinuma anak ne kunne kiroro orowa no un ohaitare wa, koro omap an Poho koro moshiri orun un 
\v 14 ahupte nisa ruwe ne; samata, Shinuma ankushkerai kikiaraye ambe chi koro, aige, chikoro katpak atusare an na:
\v 15 Shinunm anak ne anukara eaikap Kamui koro nokaha ne, obitta no okai akarabe etoko hetukup ne; 
\v 16 inambe gusu ne yakun, kando oshiketa okai yakka, moshiri kata okai yakka, anukarabe ne a yakka, anukara eaikapbe ne a yakka, amset hene, enishpane ambe hene, esapane ambe hene, mondum korope hene ne 
\v 17 yakka obitta Shinuma otta akan nisa ruwe ne; obitta no okaibe Shinuma ankushkerai akara, Shinuma otta akan na; aige, Shinuma anak ne obitta no okaibe etokota an, samata, Shinuma gusu obitta no okaibe roshki ruwe ne.
\v 18 Orowa, Shinuma anak ne nei netobake ne karisia koro sapaha ne: atpake an ap ne, rai-i orowa no hoshike hetukup ne ruwe ne; Shinuma obitta no okaibe gusu esapanep ne kuni gusu ne na.
\v 19 Inambe gusu ne yakun, obitta no okai eupakte-i Shinuma oshiketa oshiroma kuni ambe anak Shinuma irenga ne ruwe ne gusu ne na;
\v 20 samata, koro utasap kemihi ani itomo ashte hine, Shinuma ankushkerai gusu yai otta obitta no okaibe irenga usaraye kuni gusu ue na; moshiri kata okaibe ne a yakka, kando oshiketa okaibe ne a yakka, Shinuma ankushkeraipo aratchire kuni gusu nep.
\v 21 Orowa, echi utara anak ne etoko wa echi wen ikichi ambe gusu echi koro keutum oshke uwoyake an hine epokba utara echi ne a yakka,
\v 22 Shinuma kotchaketa ashkanne newa turu-sak newa wen-buri sak no echi roshkire kuni ne, tane, Shinuma rai ambe koro kani netobake oshiketa irenga usaraye nisa ruwe ne:
\v 23 echi utara anak ne nei eishokor-i ta asamaha ande hine yaiatte wa kando choropoketa an obitta no okaibe otta echi nu okere aeupaskuma pirika shongo gusu an chipachipa ambe orowa no shongo oyakta okai wa echi okai yakun, nei no an ruwe ne; Pauros ne kuani anak ne gusu yaishieiwangere guru ku ne ruwe ne na.

\p

\v 24 Tane anak ne echi utara gusu ku iki yairamshitnere ambe ku enupetne ruwe ne, aige, kuani anak Kiristo iki aeramchuptekbe eikohaye ambe karisia ne Shinuma kon netobake gusu ku kam otta kashi iyo wa upakte ruwe ne;
\v 25 otusashiri wano okai uirup ikiri otta eshina wa an mukkep ne Kamui itak uweomare kuni gusu, echi utara epeka a en kore Kamui en kara ambe nei 
\v 26 no korachi, nei karisia otta aeyaishieiwangerere guru ku ne ruwe ne: koroka, tane anak ne nei ambe Shinuma koro ashkanne utara otta aeramande, awa, 
\v 27 Oya utara tumugeta tapan mukkep gusu an arakuru koro oteknu-hi eramande kuni ap Kamui keutum ne, nei ambe anak arakuru echipachipare ambe ne, echi 
\v 28 oshiketa an Kiristo ne ruwe ne na: chi utaia anak ne pishno an ainu Kiristo oshiketa aeramushinne wa atte kuni ne, wayashnu no pishno an ainu onishnishi hene ki, pishno an ainu epakashnu hene ki hine, Kiristo 
\v 29 eupaskuma ash ruwe ne; nei ambe gusu poka kuani anak, en onnaigeta kiroroashnu no iki, Shinuma kara ambe nei no kiroro yupu hine ku monraige ruwe ne. 

\c 2
\p
\v 1 Inambe gusu ne yakun, echi utara gusu hemhem, Raodikia un utara gusu hemhem, kam oma ku nanuhu shomo nukara obitta no okai utara gusu hemhem, hemanda yupke no kiroro atte hine ku iki ambe echi 
\v 2 eraman kuni ku kon rusui ruwe ne; tambe anak nei utara koro sambe aomaoma kuni gusu an ap ne, aige, shinuma utara omap ambe ani aurukire hine eraman no an shomo utumashire an ambe gusu hetuku aeoteknup otta an kuni gusu ne; tambe anak nei utara 
\v 3 Kamui mukkep eraman kuni gusu nep; nei mukkep anak ne Kiristo ne, aige, Shinuma oshiketa wayashnu ambe newa eramushbe oma aeoteknup anuina wa an na.
\v 4 Inan guru ne yakka iteki shisak itak ani echi kokandama kuni ne, tambe ku ye ruwe ne.
\v 5 Inambe gusu ne yakun, kam gusu echi tura no ku an shomoki yakka, ramat gusu echi tura no ku an, aige, echi ikiri an no an ambe hemhem, Kiristo gusu echi atte eishokor-i yupkep hemhem ku nukara wa ku nupetne ruwe ne na. 
\p
\v 6 Tambe gusu, echi utara Utarapa ne Kiristo Yesu akore korachi, Shinuma oshiketa apkash yan; Shinuma oshiketa shinrichi koro hine aeyairoshkire, aige,
\v 7 aepakashnu an korachi poka, iyaiiraige an keutum koro wa echi ki eishokor-i atte yan. 
\p
\v 8 Kiristo gusu shomo ne, koroka, utara koro oina gusu hene, moshiri gusu an isaika epakashi gusu hene, koro aeramasure eramushbe newa oha kokandama itak ani iteki echi shiren guru an kuni yaitubare yan: 
\v 9 inambe gusu ne yakun, aeramushinne an kamui-oibe anak netobake an nei no Kiristo oshiketa oshiroma 
\v 10 ruwe ne, aige, Shinuma oshiketa echi utara aeramushinnere an na, aine, Shinuma anak ne obitta no okai esapanep newa mondum korobe koro sapaha ne ruwe ne:
\v 11 Shinuma oshiketa teke ani shomo akore okarituye buri ani echi utara anak ne okarituye buri ani akore poka ki nisa ruwe ne, tambe anak Kiristo koro okarituye buri ne, kam netobake shiraraye ambe ne ruwe 
\v 12 ne; aige, Shinuma tura baptisma eun aomare hine rai-i orowa no Shinuma hetopo-shiknure Kamui iki ikip ani eishokor-i ankushkerai Shinuma tura echi utara ne yakka hetopo-ashiknure nisa ruwe ne.
\v 13 Orowa, echi utara anak ne, koro chikokatpak newa kam oma okarituye buri ankushkerai gusu rai okere echi utara anak ne, obitta no okai chikoro chikokatpak Shinuma tusare hine Shinuma orowa no Shinuma tura 
\v 14 ashiknure nisa ruwe ne; aige, un epeka wa un epokba ipawetenge nei no ikiri koro teke ani anuye kambi isamka: aine, nei ambe oyakta koro wa utasa 
\v 15 chikuni otta kungi kokikkik nisa ruwe ne; samata, yaikota yai orowa no esapane ambe newa mondum korobe soshpa okere chiki, anukan no nei ambe nukare hine, gusu nei ambe epeka yaiokkainere nisa ruwe ne na.
\p
\v 16 Tambe gusu, ibe ambe gusu hene, iku ambe gusu hene, iwai an toho gusu hene, ashiri kunne-chup gusu hene, shini toho gusu hene, iteki nen ka echi koipishi kuni ne ki yan:
\v 17 tap ambe anak ne ek kushki okaibe gusu an kurihi ne; koroka netobake anak ne Kiristo korobe ne ruwe ne.
\v 18 Iteki nenka iki rengaine an yaieoripakka ambe newa Kamui hauturumbe koongamire ambe ani echi koro iwayehe eikkare yan; nei no 
\v 19 ikichi gur'anak ne anukarabe an ambe kata roshki, raka-sak no koro kam-ush keutum gusu pittarane, aige, ari netobake ebitta ikra newa kut-rit ankushkerai gusu areshpa hine Kamui orowa no ashukupte wa shukup nei sapaha yupke no shomo shikkashima ruwe ne na.
\p
\v 20 Tam moshiri gusu an isaika ambe epeka Kiristo 
\v 21 tura echi rai nisa ruwe ne a yakun, hemanda gusu, moshiri gusu koishu korachi, utara epakashi nei no utara ikashpaotte nei no ipawetenge nep koran esanniyop koitaknu ya?
\v 22 (nei ambe anak, iteki teke ani kishima, iteki sapke, iteki tomooshma ari an ap ne). 
\v 23 Tap an okaibe anak ne rengaine an keutum ani Kamui koongami ambe gusu hemhem, yaieoripakka ambe gusu hemhem, netobake epeka eramu-yupke kore ambe gusu hemhem wayasbnu kotom ambe ne sekoro anukara; koroka, kam iki rusuibe epeka raka-sak no an ambe ne ruwe ne. 

\c 3
\p
\v 1 Tambe gusu echi utara anak ne Kiristo tura hetopoashiknure chiki, Kamui shimon tek-samata a koran 
\v 2 Kiristo oshiroma ushiketa an okaibe hunara yan. Rikta an okaibe esanniyo wa iteki nioshiri kata an okaibe esanniyo yan.
\v 3 Inambe gusu ne yakun, echi utara anak ne rai nisa ruwe ne, echi koro inotu Kiristo tura 
\v 4 Kamui otta anuina wa an ruwe ne. Chikoro inotu ne Kiristo anak ne anukara kusu ne ita, nei ita anak echi utara ne yakka Shinuma tura no nupeki otta anukara kusu ne na. 
\v 5 Tambe gusu, moshiri kata okai echi koro awehe raige yan; hoiyo hene, ichakkere ambe hene, wenkatcham hene, wenbe ki rusui keutum hene, potoki 
\p
\v 6 koongami ari an yaikoshipuinere ambe hene raige yan; tap okaibe rengap gusu itakkashi poho utara otta Kamui irushka ambe ek ruwe ne;
\v 7 orowa, tap okaibe otta echi shiknu wa an rapoketa, otta eeshiri echi utara ne yakka apkash nisa ruwe ne na.
\v 8 Koroka, irushka ambe hemhem, kinrakarabe hemhem, wenbe hemhem, koatcha ambe hemhem, paro wano san yainikoroshma itak ambe hemhem, tane tap okaibe obitta oyakta are 
\v 9 yan: iteki utashpa shunge yan; fushko ainu koro iki ikip tura echi shioraye hine ashiri ainu echi utomchiure 
\v 10 okere ruwe ne gusu ne na; nei ambe anak ne orowa no akara Kamui koro katuhu nei no eramanushbe 
\v 11 gusu ashinno akara kor'an ruwe ne: nei ushiketa Herenes hene Yudea unbe hene, okarituye buri akore ambe hene okarituye buri shomo akore ambe hene, oya kotan un guru hene, Skitia un guru hene, ausshiune an guru hene, rengaine an guru hene isama: koroka, Kiristo anak ne obitta no okaibe okkashi an, obitta no okaibe onnaigeta an ruwe ne na. 
\p
\v 12 Tambe gusu, Kamui koro anumge ashkanne newa aomap an utara korachi, rampokiwen an keutum hemhem, pirika irenga hemhem, yaieoripakka ambe hemhem, ramu-rotcha ambe hemhem, ramu-shiporore ambe hemhem,
\v 13 utomchiure yan; utashpa uwe-shiyupupu; nep ne yakka eiyonnuppa kuni ushike an chiki uweusaraye yan; Utarapa echi tusare korachi echi utara ne yakka nei no ki yan;
\v 14 orowa, tap okaibe kasu no pasere wa omap ambe utomchiure yan; tambe anak ne aeramushinne gusu an kut ne ruwe ne na.
\v 15 Shui, Kiristo koro itomo echi keutum ta esapanere yan, tambe gusu ka shine netobake otta echi ahotuyekara wa okai ruwe ne na; orowa, yaiiraige an no okai yan.
\v 16 Shi no wayashnu no nuye an no Kiristo kor'itak echi oshiketa oshiromare yan; iyohaichish ani hene, shinotcha ani hene, ramat oma yairap ani hene echi koro keutum ta irenga koro wa Kamui otta shinotcha ki wa utashpa uwe-epakashnu hemhem ki, uwe-onishnishi hemhem ki yan.
\v 17 Orowa, itak otta hene ikip otta hene nep ne yakka echi ki chiki Utarapa ne Yesu Kiristo reihei ankushkeraipo ki, aine, Shinuma kor'irenga gusu Michi ne Kamui otta ko-yaiiraige yan. 
\p
\v 18 Machi ne utara, Utarapa gusu kopakeat kuni ne echi koro hoku otta koitaknu yan.
\v 19 Hoku ne utara, echi koro machi omap wa otta iteki iporo-shiuka yan. 
\v 20 Poho utara, nep ne yakka gusu echi koro eshikop koitaknu yan, tambe anak ne Utara nupetnere ambe ne ruwe ne gusu ne na.
\v 21 Michihi utara, echi koro poho utara iteki ramu-rai kuni ne iteki irushkare yan.
\v 22 Ausshiune okai utara, nep ne yakka gusu kam epeka an echi esapane utara koitaknu yan; ainu nupetnere gusu aeshikkoingara kuni korachi shomo ne, koroka, Utarapa gusu iki nei no oheuge sak sambe koro yan: 
\v 23 nep ne yakka echi ki chiki, ramu-osshi wa ki yan, utara gusu shomo iki no Utarapa gusu iki korachi ki yan;
\v 24 Utarapa orowa aeikeshkorobe gusu an iwayehe akore kusu ne ambe eraman: aige, Utarapa ne Kiristo gusu echi yaishieiwangere na.
\v 25 Inambe gusu ne yakun, wenbe ikichi gur'anak ne aki okere wenbe gusu tasa akore kusu ne: aine, utara kowen utara kopirika keutum isam ruwe ne gusu ne na. 

\c 4
\p
\v 1 Nishpa ne utara, echi koro ussshiune utara otta oupeka newa oupak an ambe kore yan; aige, echi utara ne yakka kando oshiketa Nishpa kon ruwe ne kunak eramu yan.
\v 2 Shiyuppa no inonno-itak ki, iyaiiraige koro wa iki hine shiruwande yan;
\p
\v 3 samaketa, un gusu ne yakka iki, Kiristo gusu an anuina ambe aye hine itak ambe ahun gusu, un orun Kamui apa maka kuni ne ki yan, 
\v 4 nei okaibe gusu ku atupetupe an na; samata, nekon a katu ani ku ye kunip ne ya aeramande kuni gusu ki yan.
\v 5 Soita okai utara epeka pakihi kikiraye korachi wayashnu no apkash yan.
\v 6 Nekon a katu ani pishno an guru orun koese kunip ne ya sekoro echi eraman kuni ne, ramma kane echi ye itak irenga tura asange wa shippo eomare yan. 
\p
\v 7 Obitta no okai ku goro orushpe gusu anak Tikikos echi nure kushki, nei guru anak ne Utarapa oshiketa aomap an iriwak ne, ikipniukesh yaishieiwangere guru ne, tura no iki ausshiunere an gun'ne ruwe ne: echi 
\v 8 utara un gusu an orushpe eraman, orowa, shinuma echi sambe omaoma kuni gusu an, tapan son no ikkewehe an gusu echi orun kuani shinuma omande nisa ruwe ne;
\v 9 echi tumuge wano an nei ikipniukesh newa aomap an iriwak guru ne Onesimos tura ku omande ruwe ne na. Nei utara anak ne teda an orushpe obitta echi nure kushki na. 
\p
\v 10 En tura no ipakashnu chisei ta an Aristarkos echi ekap an na, Barnabas koro karaku Markos ne yakka echi ekap na (shinuma gusu echi kashpaotte ash okere; aige, shinunm echi orun ek chiki uk wa en kore yan),
\v 11 samata, okarituye-buri oma Youstos ari aporose Yesu ne yakka echi ekap na: tan utara patek Kamui moshiri gusu tura no ikichi utara ne, gusu a en omaoma utara ne ruwe ne.
\v 12 Echi tumuge wano an Kiristo Yegu koro usshiune guru ne Epapras anak ne echi ekap na, echi utara aeramushinne no roshki hine Kamui koro oma-irenga utumashi shomoki no eraman kuni ne, ramma kane shinuma shiyuppa no inonno-itak ruwe ne.
\v 13 Echi utara gusu ne yakka, Raodikia un utara gusu ne yakka, Hieraporis un utara gusu ne yakka poro shinuma iki ambe epeka shinuma gusu paweteshu ku ki ruwe ne.
\v 14 Aomap an potara guru ne Roukos newa Demas echi ekap na.
\v 15 Raodikia un iriwak utara hemhem, Numpas hemhem, Numpas kot chisei ta an karisia hemhem rangarap yan.
\v 16 Orowa, tan kambi echi tumugeta oro-a-oitak okere chiki, Raodikia un utara ne karisia otta ne yakka orooitakte wa en kore; samata, Raodikia orowa no an kambi ka echi utara ne yakka orooitak yan.
\v 17 Orowa, Arkippos orun ene itak yan: â€” Utarapa orowa no akore an otta e iki kuni yaishieiwangere ambe aomare kuni ne yaitubare yan.
\p
\v 18 Pauros ne kuani anak ne yaikota koro teke ani rangarap ikiri ku nuye na. Ku goro tupep eshkarun wa en kore yan. Irenga echi tura an na.